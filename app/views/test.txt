Tehtävänä oli ensin muotoilla savesta muotti kipsivalulle. Mielestäni kolikko oli oiva idea työhön ja lopulta päädyin kahden euron kolikkoon. Muotin tuli olla peilikuva oikeasta rahasta, joten tarvitsin malliksi peilikuvan kahden euron kolikosta. Kolikossa ulospäin työntyvien osien tuli olla muotissa kaiverruksia, mikä oli työn tekemisen kannalta helpottava asia: savilevyn kaivertaminen on huomattavasti helpompaa kun savipalasten lisääminen savilevyyn. 

Muotin oltua valmis se poltettiin saviuunissa jonka jälkeen sitä pystyi käyttämään kipsivalujen tekemiseen. Tein muotilla neljä valua, joista toiset onnistuivat paremmin. Kolikot eivät suinkaan olleet heti valmiita valujen jälkeen vaan niitä piti vielä hioa vastaamaan paremmin aitoa kolikkoa. Lopuksi maalasin kolikot akryyliväreillä. 

Mallina ollut kahden euron kolikko on vanhemman mallin (ennen vuotta 2007 painettu) kolikko, jossa ei näy koko Euroopan karttaa vaan vain vuoteen 1995 mennessä Euroopan Unioniin liittyneet maat.
