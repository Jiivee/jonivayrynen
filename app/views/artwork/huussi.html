Tällä huussipienoismallilla osallistuin muistaakseni johonkin huussiaiheiseen suunnittelukilpailuun. Palkintoja ei tullut, mutta työni onkin aika perinteisen suomalaisen huussin näköinen. Työn kehikkona on vahvaa aaltopahvia, joka on päällystetty kuumaliimalla kiinnitetyillä puutikuilla. Sisäpuolelta huussi on vuorattu kapalevyllä. Työssä on muutama hauska yksityiskohta kuten kapalevyn sisäosasta tehty wc-istuin, rautalangan ympärille kierretty vessapaperi ja muoviputkesta tehty ränni.
