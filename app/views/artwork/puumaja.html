Puumaja ei ole välttämättä hienoin tai monimutkaisin tekemäni työ, mutta työstä otetut kuvat ovat mielestäni onnistuneita. Spottivalojen luomat varjot violetille taustalle luovat kuviin dramaattisuutta. Työ itsessään on melko yksinkertainen: puun oksat on ruuvattu kiinni puiseen pohjalevyyn ja puutikuista tehdyt tasot on kiinnitetty oksiin kuumaliimalla.
