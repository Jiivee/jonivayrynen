Aloitin Aku Ankka piirrosten piirtämisen vuoden 2005 syksyllä ja tämä piirros Roopesta on ensimmäinen varsinainen Aku Ankka piirrokseni. Piirroksen piirtäminen kesti reilun viikon ja se on piirretty neljälle A4-kokoiselle paperille. Piirros on ensin hahmoteltu lyijykynällä ja sitten tussattu mustalla tussilla. Lopuksi se on väritetty tietokoneella. Piirroksessa Roopen takana on vuoden 1875 Yhdysvaltain kymmensenttinen, jonka Don Rosa kertoo olevan Roopen ensilantti. Ensilantin taustalla näkyy poikkileikkaus Roopen rahasäiliöstä: Vasemmalla ylhäällä näkyy Roopen trofeehuone, josta voi tunnistaa Roopen löytämiä aarteita Don Rosan ja Carl Barksin tarinoista. Trofeehuoneen alla on Roopen työhuone ja työhuoneen alla aarrekammioita. Oikealla näkyy rahalaari. Tarkempi katsoja saattaa löytää piirroksesta nimikirjaimeni.