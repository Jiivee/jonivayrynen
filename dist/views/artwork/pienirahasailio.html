Tätä työtä tehdessäni en vielä tiennyt että muutama vuosi myöhemmin tekisin kuvataidekoulun päättötyönä suuremman version Roope Ankan rahasäiliöstä, mutta työ osoittaa, että jo tuolloin kiinnostukseni aiheeseen oli suuri. Tässä työssä rahasäiliö on vain 7-8 senttimetrin kokoinen kuutio rahasäiliökukkulan ollessa suuremmassa osassa. Työssä rahasäiliö on tehty päällekkäin liimatuista styroksilevyistä. Kukkula taas on muotoiltu kananhäkkiverkosta, jonka päälle on laitettu paperimassaa. Lopuksi työ on maalattu akryyliväreillä.