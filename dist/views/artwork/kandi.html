Kandidaatintyöni käsittelee ohjelmistotestauksen käytäntöjä ja ongelmia. Työn tavoitteena on luoda niistä tiivis esitys. Työn tulokset perustuvat kuuteen 2000-luvulla tehtyihin kyselytutkimuksiin, joiden tuloksia on tässä työssä koottu yhteen. Työ käsittelee ohjelmistotestauksen nykytilaa, käytäntöjä ja ongelmia seuraavien aiheiden osalta: testauksen koulutus ja opetus, automatisoitu testaus, testauksen lopettamisen kriteerit, testausryhmien käyttö ja testauksen budjetointi. Ohjelmistotestauskoulutus on suurelta osin ohjelmistoyritysten vastuulla. Yliopistoissa testauskoulutusta tarjotaan liian vähän. Tutkimusten mukaan yrityksistä noin 70 prosenttia tarjoaa työntekijöilleen testauskoulutusta. Yritykset pitävät ohjelmistotestauskoulutuksen tarjoamiselle suurimpana esteenä sen hintaa. Muina esteinä pidetään testauskoulutuksen hintaa ja sopivien testauskurssien puutetta. Automatisoituja testejä suorittaa jossain muodossa noin 60–70 prosenttia yrityksistä. Eniten automatisoidaan yksikkö- ja regressiotestejä. Manuaalisia testejä suoritetaan kuitenkin yhä huomattavasti enemmän kuin automatisoituja testejä. Monet yritykset eivät määrittele selkeitä kriteereitä testauksen lopettamiselle. Yrityksistä 30–40 prosenttia ei käytä tähän mitään kriteereitä. Noin viides osa yrityksistä varaa testaukselle jonkun ajan, jonka jälkeen testaus lopetetaan. Itsenäisten testausryhmien käyttö vaihtelee paljon yritysten välillä. Ohjelmistotestaajia on yrityksissä usein huomattavasti vähemmän kuin ohjelmistokehittäjiä. Yritykset käyttävät keskimäärin 30 prosenttia ohjelmistoprojektiensa kokonaisbudjetista testaukseen. Vain noin viides osa yrityksistä pääsee tavoitebudjettiinsa testauksen osalta. Kandidaatintyöni on luettavissa <a target="_blank" class="kandi-link" href="other/Kandi.pdf">tästä.</a>